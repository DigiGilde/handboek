# Onze principes

1. Ons sterke vertrouwen in de overheid en de toewijding van mensen op alle niveaus binnen de overheidsorganisatie is
de basis van ons handelen.
1. De belangen van de burger en de samenleving gaan voor in al onze activiteiten.
1. Leren en kennisdeling staan centraal: we moedigen teamleden aan om taken op zich te nemen die nieuw of minder bekend
zijn voor hen.
1. Bestaande kennis, beleid en bewezen methoden worden actief hergebruikt en gedeeld.
1. We streven naar maximale openheid en transparantie in al onze processen.
1. We geven de voorkeur aan het gebruik en de creatie van Open Source Software.
1. Onze teamleden kunnen ervoor kiezen om anoniem te werken.
1. We behandelen elkaar met respect.
1. We lezen anderen niet de les. Wel laten we zien hoe iets kan en helpen we anderen om dit voor elkaar te krijgen.
1. Samenwerking is essentieel voor ons succes. We zoeken actief de samenwerking met zowel publieke als private partners.

Verder houden wij ons ook aan [de NeRDS principes](https://minbzk.github.io/NeRDS/) die beschreven staan in de
Nederlandse Richtlijn Digitale Systemen. Naast de principes staan hier ook een set standaarden en praktische
hulpmiddelen voor het verantwoord ontwikkelen, inkopen en gebruiken van digitale systemen binnen de Nederlandse
overheid.

[Nederlandse Richtlijn Digitale Systemen
(NeRDS)](https://minbzk.github.io/NeRDS/ "Open de NeRDS site"){ .md-button .md-button--primary }
