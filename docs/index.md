---
hide:
  - navigation
---

# Het Digi Handboek

Welkom bij het Digi Handboek! Hier vind je alle informatie die je nodig hebt om goed te starten bij het Digi Gilde
(onderdeel van het [Rijks ICT Gilde](https://rijksictgilde.nl)).

In dit handboek vind je:

- Uitleg over hoe we [werken en samenwerken](werkwijze/principes.md)
- Praktische informatie voor je [eerste dagen](onboarding/eerste-dagen.md)
- Tips voor het opzetten van je [digitale werkplek](onboarding/dev-machine.md)

We hebben deze centrale plek gemaakt zodat je snel de informatie vindt die je nodig hebt. Dit is in aanvulling op de
RIG Gids en informatie op het Rijksportaal.

## Over het Digi Gilde

Wij zijn onderdeel van het [Rijks ICT Gilde](https://rijksictgilde.nl). Met onze groep leveren we een bijdrage
aan een moderne en transparante digitale overheid. Wij werken onder andere aan de uitvoering van de
[Nederlandse Digitaliseringsstrategie (NDS)](https://www.digitaleoverheid.nl/nederlandse-digitaliseringsstrategie-nds/).

Het Digi Gilde ontwikkelt open source softwareproducten en prototypes voor de overheid van nu en morgen. Daarbij zorgen
wij voor een generieke digitale basis door middel van platform engineering. Dit betekent dat we ook interne tools en
systemen bouwen die ontwikkelaars helpen en bijdragen aan de digitale versnelling. De werkzaamheden worden uitgevoerd
door een team van product owners, designers en engineers. De DevOps-manier van werken (waarbij ontwikkeling en beheer
nauw samenwerken) staat hierbij centraal. We werken in een context van een maatschappelijke of overheidsuitdaging. Dit
doen we samen met beleidsmakers, juristen, bestuurders en andere experts.

## Wat we doen

Hiervoor bieden wij de volgende dienstverlening aan:

- **Ontwikkelen van prototypes en softwareproducten**
- **Uitproberen van bestaande open source softwareoplossingen**

Om een idee te geven van waar wij aan gaan werken of al aan werken:

- Uitvoerbaarheid van beleid en standaarden: we dragen bij aan de validatie + uitvoerbaarheid van beleid en standaarden.
  Dit doen wij onder andere door het bouwen van referentie-implementaties.
- Open source softwareproducten uitproberen en beschikbaar maken voor gebruikers
- Experimenteren m.b.v. prototypes en nieuwe tools en deze ervaringen gebruiken voor bijvoorbeeld het ontwikkelen van
  beleid en standaarden
- Ontwikkelen van softwareproducten

## Onze werkwijze

Wij omarmen open (source) werken en de DevOps principes. Dit betekent dat wij een omgeving willen waarin er continu aan
softwareproducten kan worden doorontwikkeld. Daarom hebben we aanvullend platform engineering opgenomen in de plannen
van het Digi Gilde. Dit is namelijk een onderdeel van wat nodig is om een goede ontwikkelervaring (DevEx, ofwel
Developer Experience) te kunnen bieden.

Het maken en beheren van softwareproducten is niet nieuw voor het Rijks ICT Gilde. Met het Digi Gilde willen we dit
specifiek op de kaart zetten en de krachten bundelen. We willen een omgeving bieden met een DevEx die ontwikkelingen
versnelt. Wat daarbij wel nieuw is, is dat we nu uitspreken dat we in de toekomst beheer willen doen van de door ons
ontwikkelde softwareproducten. Stap voor stap gaan we hier mee aan de slag.

## Voorbeeld projecten

De eerste stappen hebben we hiervoor al gezet. Zo werken we nu bijvoorbeeld aan de volgende projecten:

- **[MijnOverheid Zakelijk](https://www.digitaleoverheid.nl/overzicht-van-alle-onderwerpen/innovatie/mijnoverheidzakelijk/)**,
  hier werken wij met een (technisch prototyping) team aan een oplossing om de nu nog versnipperde communicatie te
  verbeteren en de digitale dienstverlening aan ondernemers te moderniseren. Het doel is om ondernemers beter te bedienen
  en de samenwerking tussen de overheid en ondernemers te versterken.
- **[Mijn Bureau](https://github.com/MinBZK/mijn-bureau)** is een Europese samenwerking waarin we een proof of concept
  uitwerking realiseren van Beter SamenWerken functionaliteiten. Dit doen we met behulp van open source software
  oplossingen die de autonomie van de overheid en Europa in de toekomst moeten versterken.
- **[Beslishulp AI-verordening](https://github.com/MinBZK/ai-verordening-beslishulp)** waarbij het vraagstuk centraal
  staat hoe we collega’s kunnen helpen bij de classificaties van een algoritme. Het product is een gestandaardiseerde
  manier van het uitdrukken van een beslisboom, waarbij deze weergegeven kan worden in een gebruiksvriendelijke (online)
  vragenlijst.
- **[Algoritme Management Toolkit](https://github.com/MinBZK/amt)** (AMT) waarmee we organisaties helpen om grip te
  krijgen op algoritmes en AI-systemen. De vereisten en maatregelen beschreven in het Algoritmekader zetten wij om in
  machine leesbare objecten. In combinatie met de classificatie van het algoritme, helpt AMT je bij de implementatie van
  deze vereisten. De huidige stand van zaken kan worden geëxporteerd in een standaard voor verslaglegging van
  algoritmes.
- **[Machine-leesbare Wetgeving](https://github.com/MinBZK/poc-machine-law)** waarin we een concept voor het omzetten
  van Nederlandse wetgeving naar machine-leesbare specificaties ontwikkelen. Dit draagt bij aan de uitvoerbaarheid van
  wetgeving en transparantie richting burgers en ondernemers.

Het Digi Gilde is enthousiast en met toewijding bezig om samen met beleidsmakers, juristen, bestuurders en andere
experts een succes te maken van bovenstaande projecten. En wij hebben er zin in om meer projecten op te gaan pakken
waarmee we met onze open werkwijze een bijdrage leveren aan de overheid van nu en morgen.
