---
hide:
  - navigation
  - toc
---

# Het RIG Handboek

Met het RIG Handboek maken we jou graag wegwijs binnen het Rijks ICT Gilde. Op deze plek kun je onder andere tips en
tricks vinden over het opzetten van je digitale werkplek, hoe we werken en hoe we elkaar kunnen versterken. Hoewel er op
het Rijksportaal ook veel informatie te vinden is, willen we met deze site je een centrale plek geven waarmee je snel
je weg kan vinden.

## Rijks ICT Gilde

Natuurlijk wil je precies weten in welke organisatie je terecht bent gekomen. Uiteraard ga je dat gaandeweg zelf ervaren
en ontdekken, maar graag lichten we nader toe wie wij zijn en wat wij doen.

Het Rijks ICT Gilde heeft specialisten in huis op het gebied van data/AI, software en security/privacy. Onze mensen
worden ingezet op zinvolle trajecten binnen de Rijksoverheid. Onze tech consultants kiezen zeer bewust voor een
loopbaan bij de Rijksoverheid en zijn intrinsiek gemotiveerd om Nederland vooruit te helpen met hun specifieke
vakkennis en ervaring. Doordat wij rijksbreed in projecten werken, leren wij de juiste mensen kennen om kennis mee uit
te wisselen, mee samen te werken en kunnen we technieken en oplossingen slim hergebruiken. Wij zijn tech
specialisten van en voor het Rijk!

Het Rijks ICT Gilde is nu opgedeeld in drie gildes, namelijk het IT Gilde, het AI Gilde en het Digi Gilde (in
oprichting).
