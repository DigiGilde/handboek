# Hybride werken

De meeste collega's werken hybride. Dat betekent dat je zowel op kantoor als thuis werkt. Het kan zijn dat je voor een
opdracht of project vaker op kantoor bent op een van de locaties van de opdrachtgever. Binnen het Digi Gilde werken we
ook in teamverband aan projecten, waarbij we niet altijd op de locatie van de opdrachtgever werken. Waar we dan wel
kunnen werken, lees je hieronder. Ook vind je hier informatie en links over de thuiswerkplek.

Het Rijk heeft ook een visie op hybride werken. Deze visie is te vinden op de website van
[Wat Werkt Voor Ons Rijk](https://watwerktvooronsrijk.nl/onze-visie-voor-2027/).

## Locaties

### Beatrixpark

> Rijkskantoor Beatrixpark  
> Wilhelmina van Pruisenweg 52  
> 2595 AN Den Haag  

Het Beatrixpark is de locatie waar ODI zijn thuisbasis heeft. Met je Rijkspas heb je toegang tot het gebouw. Het is een
gezamenlijk gebouw van verschillende organisaties binnen het Rijk. Het is een open kantooromgeving, maar op basis van
kleuren en verdiepingen zijn er wel toewijzingen gemaakt voor de verschillende organisaties. ODI zit op de eerste
verdieping in de gele en rode zone. De kleuren zijn te vinden middels borden op de muur.

De vergaderruimtes op Beatrixpark zijn te reserveren via onderstaande links. Vind je geen ruimte via een van de links,
probeer dan de andere link.

- [Facilitair portaal FMH](https://fmhn.facilitor.nl/?sso=FMH)
- [Beyond Eyes](https://reservations.beyondeyes.com/) (inlog info op te vragen via
  [RIG@rijksoverheid.nl](mailto:RIG@rijksoverheid.nl))

Een werkplek reserveren is niet verplicht, maar wel mogelijk. Een werkplek op Beatrixpark reserveer je ook via
[Beyond Eyes](https://reservations.beyondeyes.com/).

### HSD

> Campus The Hague Security Delta (HSD)  
> Wilhelmina van Pruisenweg 104  
> 2595 AN Den Haag

HSD is een locatie waar het Rijks ICT Gilde een kantoor- en vergaderruimte heeft. Wil je daar werken, dan kun je dat
via [RIG@rijksoverheid.nl](mailto:RIG@rijksoverheid.nl) regelen. Bij HSD hebben we ook de mogelijkheden om extra
vergaderruimtes te huren.

### Digilab (Dev.loer)

> Dev.loer / Digilab  
> Gebouw Trindeborch, 5e verdieping
> Catharijnesingel 55  
> 3511 GD Utrecht

[Digilab](https://digilab.overheid.nl/) is een broedplaats voor technische innovaties, bedoeld voor projecten die voor
of met de overheid werken. Zij hebben ook de Dev.loer. Dev.loer biedt jou een flexwerkplek met koffie, wifi en
breedbeeldschermen waar je samen kunt werken.

Wil je daar een dag werken, vraag dan een van je collega's voor toegang tot het deurkanaal op het Digilab team op
Mattermost. Ook kun je via het Digilab team op Mattermost een werkplek of vergaderruimte reserveren via de reservation
bot.

Praktische zaken:

- Code deur beneden staat in de beschrijving het [deur kanaal](https://digilab.overheid.nl/chat/digilab/channels/deur)
- Deur boven openen doe je door een verzoek aan de `Door Lock Bot` (zie
  [deur kanaal](https://digilab.overheid.nl/chat/digilab/channels/deur)). Hiermee open je de deur aan de linkerkant. De
  deur die bij de liften zit.
- Vergaderruimte of werkplek reserveren gaat via de `reservation bot` (zie
  [reserveringen kanaal](https://digilab.overheid.nl/chat/digilab/channels/reserveringen))

### Rijkshub

Rijkshubs, officieel bekend als Rijksontmoetingspleinen, zijn (delen van) rijkskantoren waar alle rijksambtenaren welkom
zijn. Deze plekken bieden voorzieningen als individuele werkplekken, projectruimtes voor brainstormsessies en
comfortabele aanlandplekken voor flitsbezoeken.

Voor een overzicht van locaties neem je een kijkje op de pagina
[Rijksontmoetingspleinen](https://watwerktvooronsrijk.nl/rijksontmoetingsplein/).

Reserveren kan via het [Workspace Management Systeem](https://go.cobundu.com/).

## Thuiswerkplek

Een goede thuiswerkplek is belangrijk en opgenomen in je arbeidsvoorwaarden. Dit omvat bijvoorbeeld een
vergoeding voor thuiswerken, arbovoorzieningen voor de thuiswerkplek en een vergoeding voor meubilering en stoffering.
Via het [Rijksportaal (Hybride werken bij het Rijk)](https://rijksportaal.overheid-i.nl/onderwerpen/kaders/hybride-werken)
vind je meer informatie over de thuiswerkplek en de mogelijkheden om je thuiswerkplek in te richten.
