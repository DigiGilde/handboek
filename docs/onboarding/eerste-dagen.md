# Je eerste dagen bij het RIG

Welkom bij het RIG! Een nieuwe start is altijd spannend, maar we zijn er om je te helpen. En hoewel elke start anders
is, proberen we je een aantal handvatten te geven om goed van start te gaan.

Voor je eerste werkdag is er al contact geweest over je startdatum, tijd en locatie waar je verwacht wordt. Daarnaast
wordt ook met je afgestemd op welke hardware je wilt werken. MacOS, Linux of Windows, dat maakt niet uit. De eerste dag
zorgen we ervoor dat je alles hebt wat je nodig hebt om aan de slag te gaan.

De eerste dag bestaat uit een aantal onboarding activiteiten. Als er meerdere collega's tegelijk starten, dan maken we
er een gezellige dag met elkaar van. Één van de office assistants zal je hiervoor een uitnodiging sturen en de eerste
dag voor je samenstellen. Een onderdeel hiervan is dat we een aantal praktische zaken regelen zoals het ophalen van je
laptop, mobiele telefoon, toegangspas en het activeren van je accounts. Daarnaast is er ook tijd om alvast kennis te
maken met een aantal collega's en de werkomgeving.

Omdat het Rijks ICT Gilde een consultancy en detacheringsorganisatie is, werk je bij verschillende oprdrachtgevers. Dit
betekent dat je ook zo snel mogelijk aan de slag gaat bij je eerste opdrachtgever. Waaarschijnlijk al vanaf dag 2.
Natuurlijk heb je dan nog niet alles geregeld en heb je nog niet alle collega's ontmoet. Wel geven wij de tip om in je
eerste weken ook tijd te nemen om meer collega's en de organisatie te leren kennen. We zijn gewend om elkaar via
video calls te ontmoeten en de collega's zijn altijd bereid om je te helpen.

In je eerste dagen zijn er een aantal dingen die je kunt doen om goed van start te gaan:

- Een mooi begin is het configureren van je [dev machine](dev-machine.md).
- Daarna kun je een aantal [accounts](accounts.md) aanmaken.
- Lees de RIG Gids. Nog niet alle informatie staat in het handboek en de RIG Gids is een goede basis.

Daarnaast kun je meer lezen over [onze werkwijze](../werkwijze/principes.md), enkele tips:

- [Onze principes](../werkwijze/principes.md)
- [Nederlandse Richtlijn Digitale Systemen (NeRDS)](https://minbzk.github.io/NeRDS/)
